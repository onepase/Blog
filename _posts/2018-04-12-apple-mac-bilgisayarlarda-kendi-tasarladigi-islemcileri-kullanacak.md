---
title: 'Apple Mac Bilgisayarlarda Kendi Tasarladığı İşlemcileri Kullanacak'
date: 2018-04-12T00:00:00+00:00
author: Hakan
layout: post
permalink: /apple-mac-bilgisayarlarda-kendi-tasarladigi-islemcileri-kullanacak/
categories: Genel
tags: [apple, mac]
---

Intel’in Meltdown ve Spectre işlemci zafiyetleri sonrasında Apple’ın Mac bilgisayarlarda kendi işlemcilerini kullanmayı planladığı ileri sürüldü. İddiaya göre Apple 2020 yılında masaüstü ve dizüstü bilgisayarlarda kendi ürettiği işlemcileri kullanmaya başlayacak. Bloomberg’in raporuna göre Apple kendi tasarladığı ARM tabanlı işlemcileri kullanmayı düşünüyor.

Apple halihazırda A serisi işlemcilerini iPhone, iPad modellerinde kullanıyor. Fakat masaüstü ve dizüstü serilerinde böyle önemli bir değişikliğin nasıl sonuçlar doğuracağı şimdilik bilinmiyor. Apple’ın bu hamlesinin Intel ve AMD işlemcilerde tarihin en büyük teknoloji kusurlarının keşfedilmesiyle ilgili olduğu aşikar.

![Apple Mac Custom CPU]({{ site.baseurl }}/assets/images/post/apple-custom-cpu-mac.jpg "Apple Mac Custom CPU")


Apple daha önce de kendi üretimi işlemcileri kullanmıştı. PowerPC işlemciler 1991 yılından itibaren Apple cihazlarında kullanılmış ve 2006’da Intel işlemcilere tamamen geçilene kadar yüksek beğeni toplamıştı. Apple’ın ARM tabanlı kendi tasarım işlemcilerini kullanmaya başlamasıyla birlikte, iOS uygulamalarının da Mac cihazlarda çalışabilmesinin önü de açılacak.

Apple bu geçiş ile birlikte kazancının %5 gibi önemli bir bölümünü Intel ile paylaşmak zorunda kalmayacak. Ancak müşterileri için özel teklifler de sunacak. Yüksek işlem gücüne ihtiyaç duyan Mac kullanıcıları için performans sorunlarının önüne bu şekilde geçilecek. Kendi işlemcilerine geçmek ise, Apple’ın kendi donanım yol haritasını çizmesini kolaylaştıracak gibi görünüyor.

Apple’ın Intel’den vazgeçerek kendi tasarım işlemcilerini kullanacağı uzun yıllardır konuşulan bir durum. Geçtiğimiz aylarda yayınlanan bir raporda Apple’ın Intel işlemcilere olan güveninin azaldığı belirtilmişti. Ancak tüm bu söylenti ve iddialara Apple ve Intel tarafından henüz bir cevap gelmedi.