---
title: 'NASA Voyager 2 Uzay Aracı 18.5 Milyar Km Uzakta Teknik Arıza Yaşadı'
date: 2020-01-30T00:00:00+00:00
author: Hakan
layout: post
permalink: /nasa-voyager-2-uzay-araci-18-5-milyar-km-uzakta-teknik-ariza-yasadi/
categories: Genel
tags: [nasa, voyager]
---
Voyager 2 1977 yılında görevine başladı. Aradan geçen zamana ve yol aldığı mesafeye göre olağanüstü bir dayanıklılık gösterdi. Uzay aracının yoluna devam etmesi için ihtiyaç duyduğu enerjiyi sağlama yeterliliği günden güne azalıyor. Buna rağmen hala bilim insanlarının güneş sisteminin sınırlarında neler olduğu ile ilgili çalışması için veri toplamaya devam ediyor. NASA’nın Voyager uzay araçlarından Voyager 2, Dünya’dan 18.5 milyar km uzakta teknik bir arıza yaşadı.

![NASA Voyager 2]({{ site.baseurl }}/assets/images/post/nasa-voyager-2.jpg "NASA Voyager 2")*Görsel: NASA*

Voyager 1 ve Voyager 2 en uzak mesafedeki insan yapımı uzay araçları olarak 1977’den beri görevlerini sürdürüyorlar. NASA Voyager Twitter hesabından yapılan açıklamada, Voyager 2’nin dahili manyetometresinde meydana gelen bir arızanın yaşandığı ve otomatik sistemleri sayesinde yoluna devam ediyor olduğu belirtildi. NASA yaptığı paylaşımda; Voyager 2’nin güç durumunun iyi olduğunu ve cihazlarının tekrar çalışmaya başladığını da yazdı.

Voyager uzay aracının Dünya’ya gönderdiği sinyaller 17 saatte ulaşıyor. Yine Dünya’dan gönderilen sinyallerin uzay aracına ulaşması da 17 saat sürüyor.

Voyager uzay araçları, üzerinde bulunan plak kaydının çalışma prensibine dair çizimler bulunan ve farklı dillerden mesajların yer aldığı plak kayıtlarıyla yola çıkmıştı. Bu plak kaydında Türkçe bir mesaj da bulunuyor. Türkçe mesaj; “Sayın Türkçe bilen arkadaşlarımız, sabah şerifleriniz hayrolsun.” şeklinde.