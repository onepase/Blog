---
title: 'Wifi Sinyalleri İle Duygu Durum Tespiti'
date: 2016-08-22T00:00:00+00:00
author: Hakan
layout: post
permalink: /wifi-sinyalleri-ile-duygu-durum-tespiti/
categories: Genel
tags: [wifi, mitcsail, duygu analizi]
---
Bugün kendinizi nasıl hissediyorsunuz?

Düşünmenize gerek yok, WiFi routerınız sizin yerinize cevap verebilir. MIT Bilgisayar Bilimleri ve Yapay Zeka Laboratuvarı (CSAIL) araştırmacıları WiFi sinyallerini kullanarak duygu durum tespiti yapmayı başardılar. WiFi sinyallerinin insan vücudu üzerindeki yansımaları takip edilerek kişinin mutlu, şaşırmış, üzgün veya kızgın olduğu tespit edilebildi. Makine öğrenmesi kullanılıyor ve kişinin herhangi bir sensör vs. kullanmasına gerek duyulmuyor.


![MIT CSAIL WiFi Emotion Recognition]({{ site.baseurl }}/assets/images/post/wifi-emotion-detection.gif "MIT CSAIL WiFi Emotion Recognition")*Görsel: MIT CSAIL*

Duygu tespit ve analizi çalışma alanlarında, anlık olarak görüntü işleme tekniklerinin kullanıldığı sistemlerin bilgi işlem maliyetleri göz önüne alındığında, radyo dalgalarının daha efektif kullanımı sağlanabilirse çok daha az maliyetlerle daha hızlı analizler gerçekleştirilebilecek.

MIT araştırmacıları, benzer teknolojiyi kullanan sistemlerle;

- Film yapımcıları ve reklamcılarının oyuncu tepkilerinin gerçek zamanlı olarak takip edilmesi ve iyileştirilmesinde
- Depresyon veya bipolar bozuklukların tanısında
- Akıllı ev sistemlerinde, ev sıcaklığı, aydınlatması ve otomatik müzik seçiminde etkin olarak kullanabileceğini belirtti.

İlgili araştırmaya [bu adresten](http://eqradio.csail.mit.edu/files/eqradio-paper.pdf) ulaşabilirsiniz.